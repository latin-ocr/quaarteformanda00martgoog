CONCLUSIO

*-

Finiimus jam perlustrantes methodos propositas ad significandam
distributionem habitantium. Quanta calliditate, quanta doctrina
praediti fuerint auctores qui ad hoc studium se contulerint non
satis dicas, neque satis mireris quam varias artes excogitaverint.
Quamvis non omnes ediderint opera digna quae eisdem laudibus pro-
sequantur, utilia utique praebuerunt saepiusque valde miranda.

Compertum tamen nullam esse methodum quae non aliqua parte
vituperabilis fiat. Oportet autem ex omnibus illis commentariis
conclusionem conficere.

I. â€” Probatum esse videtur, tabulas majore modulo multo minus
valere ad demonstrandum modum distribuendae multitudinis, quam
multi crediderunt. Existimaverunt enim quo majorem esse tabula-
rum modulum eo manifestius singula repraesentari posse et aptiorem
effici tabulam. Vidimus autem quid censendum de tabularum geo-
graphicarum veritate, simulque ostendimus tabulam vel majore vel
minore modulo pariter exactam fieri posse, dummodo ad eam insti-
tuendam arte justa utaris.

Hoc praeterea manifestum factum est : quo major est tabula-rum
modulus, eo plures geographo occurrunt difficultates, Etsi metho-
dum optimam adhibuisti, nihilominus urgeris incommodis, quae
proveniunt ex urbium incolis, ex locis incultis, silvis, campis humen-
tibus, etc. Artibus autem, quibus difficultatem abolere crediderunt,
perducimur ad instituendas tabulas, quae nihil aliud sunt quam
tabulae chorographicae tanquam singillatim iterum descriptae,
et illae multo minus valent quam tabula chorographica coloribus
adumbrata ad geologicam crustae naturam demonstrandam.

Unum revera genus tabularum geographicarum ostendentium
incolarum copiam dignum est quod emendatius efficiatur, et cui

