...7-

in quibus eadem sit incolarum copia, habitantium tamen sedes
diversis modis glomeratae sint, hic vicos tantum, illic contra viculos
et domorum in agris passim effusarum multitudinem invenies. Tam
disparem domorum distributionem ex 8011 peculiari natura, ex
consuetudinibus diversis colendae terrae profectam esse videbimus

Quanam proportione illud demonstrabitur? Nondum visa est de
hac re consentio. Cum scriptores dicti statistici quaestionem parum
curaverint, accidit ut saepius ex censibus ne numeros quidem ad
rem investigandam aptos extrahere possimus.

Proportio facillime computabitur ad rem demonstrandam con-
ferendo numerum habitantium in urbibus cum numero eorum
qui in vicis incolunt. Quam rationem jamdudum habuerunt statis·
tici. Levassorius ipse edidit tabulam quae inscribitur «ι Carte du
Rapport de la Population rurale a la population urbaine par depar-
tements en 1881 n 1 in qua α 80118 la denomination de population
’ urbaine sont comprises toutes les communes ayant plus de 2000
habitante agglomeres ι.

Propertio autem supradicta rem parum exacte exprimere videtur.
Difficillime enim notitiam invenies qua agnoscere possis, quae loca
in omnibus regionibus urbium nomen merito obtineant. In non-
nullis regniS, ut in Rumania titulum publice mandare solent, ita ut
in nonnullis locis quae dicuntur α communes rurales ι major sit
incolarum numerus quam in quibusdam urbibus. In regionibus m'a-
gnis urbibus conspicuis, proportionis supradictae usus etiam pravior
videtur; quod satis lucide ex tabula Levassorii agnoscas, Saepius
enim uno loco glomerari crederis homines in Aremorica (departe-
ment d'Ille-et-Vilaine) quam in plaga quae dicitur Beaucc
(departement d'Eure-et-Loir); quanquam sagacissimus geographus
merito animadvertit : viculos multo plures in Aremorica esse quam
ubivis (p. 429).

Methodum aptiorem adhibuit Chavannus in studio α Verteilung
der Bevolkerung Frankreichs ι ². Tabulam instituit significantem
quam frequentia sint loca amplius quam duo millia habitantium
continentia. Eo quidem modo regiones oppidanae facile agnos-
cuntur, at difficile percipitur qua ratione glomerati sint incolae in
regionibus ubi praesertim sparsas domos habitant.

1. LssvAssenn. La population franceise, tomus 1.

2. J. CHAVANNE. Die Verteilung und Bewegung der Bevolkerung Frankreichs in
ihren Wechselheziehungen zum Boden des LandeS‚ D. Rundschau {- Geoqr. und
Statistilc, 1883, pp. 493-497, pp. 566-571, cum tabulis 1 : 5.ΟΟΟ.ΟΟΟ.

