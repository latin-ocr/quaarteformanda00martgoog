—37-

ad rem conferre possit geologica crustae natura. Attamen ipse praebet
duas tabulas inter se collatas magis quam in unam commixtas.

Tabulam ad demonstrandam incolarum copiam delineatam cum
tabula geologicam naturam ostendente ita contulit, ut quamque
prioris tabulae partem parti pertinenti alterius superposuerit. Quod
assecutus est, geologicam naturam magis summatim repraesentandO,
incolarumque copiam demonstrando flexuosis lineis quibus areae
delimitatae sunt, rationalibus litteris in media quaque area in-
scriptis. Deinde eo deductus est ut nonnulla omitteret,quae imaginem
nimium inconditam effecissent, verum quibus carere non deceret
tabulam ad propositum studium institutam. Neque enim viae reprae-
sentantur, neque locorum altitudines, ne rationalibus quidem litteris.

Flexuosas lineas descripsit postquam incolarum copiam compu-
tavit in schematibus orthogoniis. Quod ad urbes pertinet, incolarum
copiam in quacumque separatim computavit easque circulis signifi-
cavit ad aream quam obtinent accommodatis.

Principium igitur adhibitum non plane assequi ausus est. Nota-
tionibus quas ipse de re affert satis ostenditur quatenus vituperabilis
sit ea methodus, utilis quidem ut videtur, verum difficillima usu.
Animadvertit enim saepe habitantes glomeratos esse in locis juxta
fines earum terrarum quae vocantur ι Muschelkalk ι et ι Keuper, ι
quod domicilium habeant in una terra, alteram autem excolant aetate
et natura geologica disparem.

Incommodum illud Thuringiae haudquaquam peculiare est, quin
et ubique geographo occurrit. Saepissime enim glomerantur homines
in locis juxta fines duarum terrarum geologica natura differentium.

Aliud incommodum oritur ex rupibus quae passim summum solum
attingunt. Etenim nihil ad distributionem multitudinis conferre„
potest saxum, nisi per spatium magnum patet. Hoc jamdiu ani-
madvertebat Kiisterius (op. cit.) α Es ist ja uberhaupt natfirlich, dass
ein Gesteinsart bei sehr beschriinktem Verbreitungsgebiet aufhiiren
muss‚ seine anthropogeographischen Wirkungen auszuiiben ι.
Verum quem terminum eliges ut minores saxorum tractus omittas P

Sunt etiam plagae in quibus glomeratorum domiciliorum collocatio
orta sit &x duobus diversae naturae saxis, quae alternis vicibus
apparent aut evanescunt. Ad studium talium regionum minime valet
methodus de qua loquimur.

Inter eos qui tentaverunt demonstrare quatenus modus distri-
buendae multitudinis pendeat ex geologica soli natura, commemin-

