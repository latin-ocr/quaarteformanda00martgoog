-35-

Quapropter Burgkhardtius et Wolffius et ipse Klingerius montes
consideratos diviserunt in duas partes ad adversa spectantes et in
quacumque parte incolarum copiam separatim computaverunt.

Verum non semper una et eadem est ratio distribuendae multi-
tudinis per totum spatium ejusdem zonae, etiamsi zona eodem montis
latere continetur. Ubi rem magis accurate indagas, animadvertis
plurimas causas accedere magni ponderiS, ut sunt geologica crustae
natura, viae, metallorum abundantia.

Neque haec fefellerunt eos auctores de quibus nunc loquimur;
saepe lectorem in scriptis de illis soli proprietatibus certiorem
faciunt, verum in tabulis geographicis eas ostendere nequeunt. Non-
nulli aliqua discrimina notare tentaverunt, dividendo utrumque
montis latus in duas regiones (Burkhardtius‚ Klingerius). Verum,
cum sic agerent, jam inire visi sunt viam regiones naturales descri-
bendi.

Distributionem igitur incolarum indagare in zonis ad demonstran--
dam altitudinis rationem descriptis utile studium esse videtur,
verum methodo nititur ad veritatem non magis accommodata quam
artes antea perspectae. Quam si meliorem efficere volueris, eo
adduceris ut principii adhibiti nonnunquam obliviscaris.

Deinde incommodis magnis urgeris in instruenda tabula. Urbibus
enim augetur supra modum incolarum numerus in zonis quibus
continentur. Attamen neque Burkhardtius, neque KlingeriuS‚ neque
N eumannus urbes segregare voluerunt ; quanquam eas signis notant
ad formam accommodatis quam revera usurpant.

Huc accedunt nova incommoda: saepe flexuosae lineae, quibus
loca ejusdem altitudinis inter se conjuncta sunt, urbem in duas partes
secant, adeo ut in duas zonas divisa sit. Nondum invenerunt certam
artem, qua numerum habitantium utrique zonae attribuendum
decernerent. Etiam fere omnes rustici vici in duas vel tres zonas
incidere possunt. Nonnulli auctores eam legem sequuntur ut totus
incolarum numerus zonae adscribatur in qua sita sit municipii curia.
Sperant fore ut error cum errore contrario compensetur; quod
haud scio num inaequali ratione eveniat. Ut veritatem plane asse-
quaris, necesse est incolarum numerum in singulis domibus cognos-
cere. Quapropter magis veritati accommodata videatur tabula, qua
omnium domorum situs notantur, id est tabula descripta secundum
principium quod in Oapitulo IV probabimus.

