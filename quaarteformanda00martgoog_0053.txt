‘7

s

s

-39-..

lius enim in libro ι Anthropogeographie ι (ΙΙ, p. 207), hoc
illustravit tabula geographica, optandumque videtur idem princi-
pium studio aliarum regionum adhiberi.

Verum animadvertendum est, Ratzelium revera nihil aliud
effecisse quam duas tabulas inter se conferre quarum una ad im-
brium, altera ad habitantium copiam flexuosis lineis demonstrandam
institutae sint.

At ne eo quidem modo principium sequi possis, nisi tabulas minimo
modulo describas, Si omnia singillatim repraesentare volueris, intel-
leges, ut ipse Ratzelius confitetur, homines glomerari non in locis
ubi imbrium magna vis suppetat, at potius in locis ubi aqua
profluat, propter copiam amnium aut fontium. Tabula igitur cho-
rographica majore modulo etiam nunc maxime valet ad rem reprae-
sentandam.

Licet quoque incolarum copiam in regionibus computare, quae
uno flumine irrigantur, vel ad unum mare omnia flumina mittunt,
ut Marinelli in insula Sicula fecit ¹. Parum utile autem videtur
esse hoc studium.

Commodius erit exquirere condicionem locorum magis minusve
mari propinquorum, praecipue in insuliS‚ vel in promontoriis, ut
est Aremorica. Eam viam nemo adhuc tentavit.

Omnia igitur studia quae spectant ad incolarum copiam in areis
natura finitis demonstrandam postquam commentati sumus, deduci-
mur prope ad eamdem conclusionem ac prius, dum inspiciebamus
areas ex pacto circumscriptas. Quamvis perutilia et doctis rebus
abundantia praebuerint ii qui tentaverunt demonstrare, quomodo
ratio distribuendae multitudinis penderet ex altitudinibus locorum,
vel ex geologica soli natura, vel ex aliis phaenomenibus3 fatendum
est artes usitatas non absolutas visas esse. Earum enim subsidio
investigare et demonstrare possis unam causam, minime omnes
causas distribuendae multitudinis, neque ejus veram rationem
notare.

Adde quod in usu earum artium tot tantaque incommoda occur-
runt, ut principium exacte sequi non potuerint, nisi ii qui altitudinis
rationem tantum scrutati sunt.

1. Ο. MAamsLm. La distribuzione altimetrica della popolazione in Sicilia. Riv.
aeoar. Ital„ 1, 1893, pp. 114-119.

